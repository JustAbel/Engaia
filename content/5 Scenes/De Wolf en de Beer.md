---
share: true
---
Kort nadat [[Atreon Del Stellaris|Atreon Del Stellaris]] samen met de helden van [[de Kristalliantie|de Kristalliantie]] het avontuur [[Pearil in Peerbeek|Pearil in Peerbeek]] heeft afgerond, gebeurt er iets met hem in zijn slaap...

Alhoewel hij voelt dat hij aan het dromen is, voelt zijn omgeving levensecht aan. Hij staat in een ruimte van oneindige duisternis, met een weerspiegelende vloer die golven achterlaat wanneer hij beweegt. In de duisternis wordt de omgeving verlicht door een symfonie aan sterren en manen, waardoor het haast voelt alsof Atreon in de ruimte zweeft. 

Ineens ziet Atreon dat hij omsingeld is door de leden van [[De Constellatie|De Constellatie]], zijn moeder [[Alena del Stellaris|Alena del Stellaris]], sibbels [[Merim del Stellaris|Merim del Stellaris]] en [[Xerthas del Stellaris|Xerthas del Stellaris]] en vader [[Theam del Lunas|Theam del Lunas]] staan als de windrichtingen op weerszijde van elkaar in de cirkel. Atreon probeert contact te leggen, maar de cirkel kijkt hem enkel ernstig aan, met een fel sterrenlicht dat uit hun ogen schijnt.

Ineens verschijnt voor hem een gigantische beer. "Jij bent nog niet waardig" vertelt hij hem. 
Na een poging tot contact wordt de confrontatie snel fysiek. Wanneer Atreon verslagen op de grond ligt loopt de beer naar hem toe voor een executie. Terwijl de beer uithaalt vliegt er ineens een wolf de cirkel in en bijt zich vast in de arm van de uithalende beer.

Ondanks dat de wolf en beer niet aan elkaar gewaagd zijn, lijkt de beer niet genoeg interesse te hebben het gevecht af te maken. Zuchtend zegt hij: "Prima, zoek me op als je sterker bent..." en wandelt de cirkel uit.

Terwijl Atreon toekijkt loopt de wolf rustig naar hem toe en begint zijn wonden te likken. Wanneer Atreon contact probeert te maken en zijn hoofd tegen die van de wolf houdt, gebeurt er iets bijzonders; hun zielen vermengen en worden één. 

Atreon schrikt wakker en voelt een nieuwe kracht in zich, de kracht van een wolf.


